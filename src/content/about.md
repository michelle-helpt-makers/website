---
tagline: bla
title: About
image: /uploads/michelle-helpt-makers-2.png
foreword: >-
  Het creatief ondernemerschap is voornamelijk een lone-wolf business. Maar ik
  geloof erin dat we samen meer weten. We hebben allemaal baat bij een
  sparpartner. Iemand die meedenkt over je mogelijkheden en jouw visie kent. \

  Een teammaatje. En dat ben ik graag.
---
**Hallo daar,**

Mijn naam is Michelle en zelf ben ik maker. Onder de naam [MILA](https://open.spotify.com/artist/6NMmrANg6Cn3HAWo6SuR4o?si=5jLiCqHBS2iQGLD8dXyIRg) produceer ik en breng ik muziek uit. Daar komt een hoop bij kijken. 

Tussen het eerste idee en het loslaten van je kunst in de wereld moeten er veel keuzes worden gemaakt.

Om dit proces voor mijzelf te optimaliseren heb ik research gedaan naar alle aspecten die te maken hebben met het ondernemers- & makerschap. Van de vraag **'Hoe blijf ik gemotiveerd?'** tot de vraag **'Hoe bereik ik mijn publiek?*'****.*

Mijn onderzoek heeft geleid tot veel ontdekkingen op het vlak van **zelfmanagement en ondernemen als maker**. Omdat ik merk dat veel van ons makers behoefte hebben aan een spar-partner of teammaatje voor hun eigen onderneming, ben ik Michelle Helpt Makers begonnen.\
Door middel van **een-op-een gesprekken** help ik nu andere kunstenaars, artiesten, ontwerpers en ander soort makers.

Samen onderzoeken we wat jouw doelen zijn. Van daaruit bepalen we *wat jij nodig hebt* om jouw ideeÃ«n om te zetten in daden. Ik help je bij het vinden, het plannen en het monitoren van de uitkomsten. Samen houden we het overzicht.

\
**Wil je weten hoe precies?**

Zelf heb ik ook hulp van makers-vrienden om mij heen. Lisa Lukaszczyk ([Luka](http://lisaluka.com/)) bijvoorbeeld, is mijn wekelijkse spar-partner. Zij ontwikkelde een **methode om je missie & visie te vinden**. Als *ondernemer* en als *maker*. Een methode om je doelen en je mogelijkheden in kaart te brengen. Haar methode heeft mij en andere makers ook geholpen, dus gebruik ik hem als leidraad bij het helpen van andere makers.

Aansluitend ontwikkelde ik, speciaal voor de chaoot in ons, een **planningssysteem voor makers**. Een waar zelfs de meest ervaren uitsteller enthousiast van wordt. Zodat je je gevonden doelen kunt realiseren op een zowel flexibele als productieve manier.

Het regelmatig **sparren en evalueren** over de resultaten van onze gerealiseerde doelen, maakt dat we onze volgende doelen weer in kaart kunnen brengen.

En zo ontstaat er een houdbare manier van werken.

**Nieuwsgierig geworden?**

Ik ook naar jouw verhaal. Stuur je me een berichtje? Wie weet ben ik wel je nieuwe teammaatje. Zodat jij kunt blijven doen waar jij het beste in bent: *Maken*.