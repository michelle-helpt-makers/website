---
tagline: bla
title: About
image: /uploads/michelle-helpt-makers-2.png
foreword: >-
  Het creatief ondernemerschap is voornamelijk een lone-wolf business. Maar ik
  geloof erin dat we samen meer weten. We hebben allemaal baat bij een
  sparpartner. Iemand die meedenkt over je mogelijkheden en jouw visie kent.\

  Een teammaatje. En dat ben ik graag.
---
**Hallo daar!**

Mijn naam is **Michelle** en wie weet ben ik wel jouw nieuwe sidekick. ‘Heb ik die nodig dan?’

Ik anders wel: Toen ik afstudeerde als songwriter aan het Rotterdams Conservatorium waren de mogelijkheden onbegrensd. Maar die vrijheid bracht ook een hoop vraagtekens met zich mee.

Want hoe kies je welke kant je op gaat? Wat past bij je, en wat niet? Hoe blijf je productief en gemotiveerd? En hoe houd je overzicht op alles wat je doet en wilt?

Gedreven door al deze vragen ontwikkelden Lisa (Luka) en ik een **methode** om je missie & visie te vinden. Als *ondernemer* en als *maker*. Een methode om je doelen en je mogelijkheden in kaart te brengen.

Aansluitend ontwikkelde ik, speciaal voor de chaoot in ons, een **planningssysteem** voor makers. Een waar zelfs de meest ervaren procrastinator enthousiast van wordt. Zodat je je gevonden doelen kunt realiseren op een flexibele maar productieve manier.

Het regelmatig **sparren** en **evalueren** over de resultaten van onze gerealiseerde doelen, maakt dat we onze volgende doelen weer in kaart kunnen brengen.\
En zo ontstaat er een houdbare manier van werken.

Ik heb zo veel geleerd van het onderzoek als maker en ondernemer. En vanuit mijn enthousiasme over het effect dat het had op mij, help ik nu andere kunstenaars, artiesten, schrijvers en ontwerpers. Of in het kort: makers.

Door middel van **een-op-een gesprekken** onderzoeken we samen wat jouw doelen zijn als maker. Van daaruit bepalen we wat jij nodig hebt om jouw ideeën om te zetten in daden. Ik help je bij het vinden en plannen. Samen houden we het overzicht.

Zodat jij kunt blijven doen waar jij het beste in bent: Maken.